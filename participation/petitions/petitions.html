<!-----

Дані про електронні петиції, у тому числі, осіб, що їх підписали, та результати розгляду
https://data.gov.ua/pages/835-recm-other-petitions

----->


<h2 style="margin-bottom: 15px; margin-top: 50px;">1. Коротка довідка</h2>



<table style="margin-bottom: 30px">
  <tr>
   <td><strong>Критерій</strong>
   </td>
   <td><strong>Характеристика</strong>
   </td>
  </tr>
  <tr>
   <td>Нормативно-правові акти, які визначають створення, збір, зберігання, використання й поширення даних
   </td>
   <td><a href="https://zakon.rada.gov.ua/laws/show/280/97-%D0%B2%D1%80">Закон України «Про місцеве самоврядування в Україні» від 21.05.1997 № 280/97-ВР</a>, <a href="https://zakon.rada.gov.ua/laws/show/393/96-%D0%B2%D1%80">Закон України «Про звернення громадян» від 02.10.1996 № 393/96-ВР</a>, нормативно-правові акти органів місцевого самоврядування.
   </td>
  </tr>
  <tr>
   <td>Інформація, що створюється, збирається, зберігається й поширюється
   </td>
   <td>Перелік відомостей, що є обов’язковими при подачі й публікації петиції, визначений у статті 23-1 Закону України «Про звернення громадян».
   </td>
  </tr>
  <tr>
   <td>Способи оновлення
   </td>
   <td>Дані оновлюються внаслідок подання, оприлюднення, підписання, розгляду, оприлюднення відповіді на петиції.
   </td>
  </tr>
  <tr>
   <td>Частота оновлення інформації
   </td>
   <td>Більш, як один раз на день (у разі автоматичного оприлюднення), щотижня (у випадку ручного оновлення).
   </td>
  </tr>
  <tr>
   <td>Тип даних
   </td>
   <td>Структуровані
   </td>
  </tr>
  <tr>
   <td>Формати файлів
   </td>
   <td>XLSX, ODS, CSV, можливі інші формати структурованих даних
   </td>
  </tr>
</table>


<h2 style="margin-bottom: 15px; margin-top: 50px;">2. Огляд нормативно-правової бази</h2>


<p style="margin-bottom: 25px">
Стаття 23-1 <a href="https://zakon.rada.gov.ua/laws/show/393/96-%D0%B2%D1%80">Закону України «Про звернення громадян»</a> визначає перелік відомостей, що є обов’язковими для подання петиції. Зокрема, (1) суть звернення, (2) прізвище, ім’я, по батькові, (3) адресу електронної пошти автора. На веб-сайті має зазначатися (4) дата початку збору підписів, (5) інформація щодо загальної кількості та (6) переліку осіб, які підписали електронну петицію.
</p>
<h2 style="margin-bottom: 15px; margin-top: 50px;">3. Підготовка даних та структура набору</h2>


<p style="margin-bottom: 25px">
Органи місцевого самоврядування використовують типові (<a href=" https://e-dem.in.ua/">Єдина система місцевих петицій</a>) або власні платформи для подання петицій (наприклад, <a href="https://petition.kyivcity.gov.ua/">Київ</a>, <a href="https://www.city.kharkov.ua/uk/search.html?tag=6126">Харків</a>, <a href="https://citizen.odessa.ua/petition/">Одеса</a>). Необхідно враховувати, що інформація про петицію на веб-сторінці не є машиночитаною. Тому оприлюднення посилання на веб-сервіс в якості набору не допускається. Також не відповідає принципам відкритих даних публікація агрегованих (зведених) даних.
</p>
<p style="margin-bottom: 25px">
Відповідальним особам недоцільно збирати інформацію про петиції вручну з веб-сервісів. Це призводить до дублювання даних та неефективного використання робочого часу. Натомість краще налаштувати експорт даних у відкритих машиночитаних форматах (CSV, JSON, XML) або залучити розробників для створення інтерфейсу прикладного програмування (server-side web API). Вимоги щодо можливості експорту або наявності відкритого API мають бути включені у специфікації, технічні завдання та інші документи, які використовуються під час впровадження електронних сервісів.
</p>
<p style="margin-bottom: 25px">
Набір має щонайменше містити відомості, передбачені статтею 23-1 <a href="https://zakon.rada.gov.ua/laws/show/393/96-%D0%B2%D1%80">Закону України «Про звернення громадян»</a>. Також до нього можуть бути включені додаткові дані, наприклад, тематична категорія петиції, статус та результати розгляду, фіксація часу голосування. Прізвища, імена, по батькові осіб, що підтримали петиції, підлягають знеособленню шляхом кодування. Дані можуть бути представлені у форматі ієрархічних файлів (JSON, XML) або плоских таблиць (CSV, XLS, XLSX, ODS).
</p>
<h2 style="margin-bottom: 15px; margin-top: 50px;">4. Оформлення паспортів наборів та ресурсів</h2>





<div style="margin-bottom: 25px; background-color:#F4F7FA; padding: 20px"><p><b>Зверніть увагу!</b> Назва набору має відповідати Переліку, затвердженому <a href="https://zakon.rada.gov.ua/laws/show/835-2015-%D0%BF">Постановою КМУ № 835 (зі змінами)</a>. Також вона може включати назву розпорядника або населеного пункту, з яким пов'язані дані. Це полегшує пошук набору в пошукових системах.</p></div>


<p style="margin-bottom: 10px; text-align: center;"><strong>Таблиця 1 — Приклад паспорта набору даних на data.gov.ua</strong></p>

<table style="margin-bottom: 30px">
  <tr>
   <td><strong>Назва поля</strong>
   </td>
   <td><strong>Приклад заповнення</strong>
   </td>
  </tr>
  <tr>
   <td>Назва набору
   </td>
   <td>Дані про електронні петиції, у тому числі осіб, що їх підписали, та результати розгляду
   </td>
  </tr>
  <tr>
   <td>Відомості про мову інформації, яка міститься у наборі
   </td>
   <td>Українська
   </td>
  </tr>
  <tr>
   <td>Частота оновлення
   </td>
   <td>Більш, як один раз на день
   </td>
  </tr>
  <tr>
   <td>Опис
   </td>
   <td>Набір містить дані про назву, суть, тематику, дату початку збору й кількість підписів, інформацію про автора, осіб, що підписали петицію, стан та результат розгляду петиції.
   </td>
  </tr>
  <tr>
   <td>Підстава та призначення збору інформації
   </td>
   <td>Закон України «Про місцеве самоврядування в Україні» від 21.05.1997 № 280/97-ВР, Закон України «Про звернення громадян» від 02.10.1996 № 393/96-ВР
   </td>
  </tr>
  <tr>
   <td>Ключові слова
   </td>
   <td>петиції, звернення, демократія, е-дем, звернення громадян, електронна демократія
   </td>
  </tr>
  <tr>
   <td>Відповідальна особа
   </td>
   <td>Симоненко Олена Петрівна
   </td>
  </tr>
  <tr>
   <td>Адреса електронної пошти відповідальної особи
   </td>
   <td>o.symonenko@example.gov.ua
   </td>
  </tr>
</table>

