<!-----

Дані громадського бюджету, бюджету участі тощо, у тому числі про проекти, результати голосування, реалізацію підтриманих проектів
https://data.gov.ua/pages/835-recm-other-participatory-budget

----->


<h2 style="margin-bottom: 15px; margin-top: 50px;">1. Коротка довідка</h2>


<table style="margin-bottom: 30px">
  <tr>
   <td><strong>Критерій</strong>
   </td>
   <td><strong>Характеристика</strong>
   </td>
  </tr>
  <tr>
   <td>Нормативно-правові акти, які визначають створення, збір, зберігання, використання й поширення даних
   </td>
   <td><a href="https://zakon.rada.gov.ua/laws/show/280/97-%D0%B2%D1%80">Закон України “Про місцеве самоврядування в Україні” від 21.05.1997 № 280/97-ВР</a>, нормативно-правові акти органів місцевого самоврядування, які регулюють питання реалізації бюджету участі.
   </td>
  </tr>
  <tr>
   <td>Інформація, що створюється, збирається, зберігається й поширюється
   </td>
   <td>Перелік відомостей визначається на місцевому рівні й закріплюється в положеннях про громадський бюджет та інших документах.
   </td>
  </tr>
  <tr>
   <td>Способи оновлення
   </td>
   <td>Дані оновлюються в ході реалізації бюджету участі.
   </td>
  </tr>
  <tr>
   <td>Частота оновлення інформації
   </td>
   <td>Більш як один раз на день (у разі автоматичного оприлюднення), у випадку внесення змін (у разі власноручного завантаження даних)
   </td>
  </tr>
  <tr>
   <td>Тип даних
   </td>
   <td>Структуровані
   </td>
  </tr>
  <tr>
   <td>Формати файлів
   </td>
   <td>XLSX, ODS, CSV, можливі інші формати структурованих даних
   </td>
  </tr>
</table>


<h2 style="margin-bottom: 15px; margin-top: 50px;">2. Огляд нормативно-правової бази</h2>


<p style="margin-bottom: 25px">
Органи місцевого самоврядування реалізують громадські бюджети відповідно до п. 20 ч. 1 ст. 26 <a href="https://zakon.rada.gov.ua/laws/show/280/97-%D0%B2%D1%80">Закону України «Про місцеве самоврядування в Україні»</a>. Детальний механізм процесу визначається індивідуально на місцевому рівні. Інформація про проекти подається у форматі письмових або електронних заявок. На порталі для проведення голосувань, як правило, розміщуються назва, опис, тематична категорія, статус, бюджет, дата подання, кількість та перелік осіб, що підтримали проект, інформація про автора тощо.
</p>
<h2 style="margin-bottom: 15px; margin-top: 50px;">3. Підготовка даних та структура набору</h2>


<p style="margin-bottom: 25px">
Органи місцевого самоврядування використовують типові (<a href="https://pb.org.ua/">Громадський проект</a>, <a href="https://budget.e-dem.in.ua/#/">Громадський бюджет</a>) або власні платформи для реалізації громадського бюджету (наприклад, <a href="http://bu.mvk.if.ua/">Івано-Франківськ</a>, <a href="https://citizen.odessa.ua/projects/">Одеса</a>). Необхідно враховувати, що інформація про проекти на веб-сторінках не є машиночитаною. Тому, оприлюднення посилання на веб-сервіс, у якості набору, не допускається. Також не відповідає принципам відкритих даних публікація агрегованих (зведених) даних. Наприклад, про загальну кількість поданих та підтриманих проектів.
</p>
<p style="margin-bottom: 25px">
Відповідальним особам недоцільно збирати інформацію про проекти вручну з веб-сервісів. Це призводить до дублювання даних і неефективного використання робочого часу. Натомість, краще налаштувати експорт даних у відкритих машиночитаних форматах (CSV, JSON, XML) або залучити розробників для створення інтерфейсу прикладного програмування (server-side web API). Вимоги щодо можливості експорту або наявності відкритого API мають бути включені у специфікації, технічні завдання та інші документи, які використовуються під час впровадження електронних сервісів.
</p>
<p style="margin-bottom: 25px">
У наборі мають бути відомості, що доступні на платформі для реалізації громадського бюджету, в тому числі, результати голосування, інформація про реалізацію підтриманих проектів. Прізвища, імена, по батькові осіб, що підтримали проекти, підлягають знеособленню шляхом кодування. Дані можуть бути представленими у форматі ієрархічних файлів (JSON, XML) або плоских таблиць (CSV, XLS, XLSX, ODS).
</p>
<h2 style="margin-bottom: 15px; margin-top: 50px;">4. Оформлення паспортів наборів та ресурсів</h2>





<div style="margin-bottom: 25px; background-color:#F4F7FA; padding: 20px"><p><b>Зверніть увагу!</b> Назва набору має відповідати Переліку, затвердженому <a href="https://zakon.rada.gov.ua/laws/show/835-2015-%D0%BF">Постановою КМУ № 835 (зі змінами)</a>. Також вона може включати назву розпорядника або населеного пункту, з яким пов'язані дані. Це полегшує пошук набору в пошукових системах.</p></div>


<p style="margin-bottom: 10px; text-align: center;"><strong>Таблиця 1 — Приклад паспорта набору даних на data.gov.ua</strong></p>

<table style="margin-bottom: 30px">
  <tr>
   <td><strong>Назва поля</strong>
   </td>
   <td><strong>Приклад заповнення</strong>
   </td>
  </tr>
  <tr>
   <td>Назва набору
   </td>
   <td>Дані громадського бюджету, у тому числі про проекти, результати голосування, реалізацію підтриманих проектів
   </td>
  </tr>
  <tr>
   <td>Відомості про мову інформації, яка міститься у наборі
   </td>
   <td>Українська
   </td>
  </tr>
  <tr>
   <td>Частота оновлення
   </td>
   <td>Відразу після внесення змін
   </td>
  </tr>
  <tr>
   <td>Опис
   </td>
   <td>Набір містить інформацію про проекти громадського бюджету (автор, назва, опис, тематична категорія, статус, бюджет, дата подання), осіб, що їх підтримали, а також реалізацію.
   </td>
  </tr>
  <tr>
   <td>Підстава та призначення збору інформації
   </td>
   <td>Закон України “Про місцеве самоврядування в Україні” від 21.05.1997 № 280/97-ВР, Ухвала Львівської міської ради «Про затвердження Положення про громадський бюджет м. Львова» № 632 від 30.06.2016 
   </td>
  </tr>
  <tr>
   <td>Ключові слова
   </td>
   <td>партисипація, участь, бюджет, фінансування, кошти, е-дем, голосування, проект, бюджет участі, громадський бюджет, партисипативний бюджет, електронна демократія
   </td>
  </tr>
  <tr>
   <td>Відповідальна особа
   </td>
   <td>Симоненко Олена Петрівна
   </td>
  </tr>
  <tr>
   <td>Адреса електронної пошти відповідальної особи
   </td>
   <td>o.symonenko@example.gov.ua
   </td>
  </tr>
</table>

